# Radek Kotarski - Włam się do mózgu
## Metoda ciekawskiego dziecka

* Pytaj, jaki jest sens informacji, którą poznajesz. Nada się każde pytanie, które zadałoby ciekawskie dziecko. Często zaczyna się ono od 
"Dlaczego?" lub "Jak to możliwe, że..?".

* To niby oczywiste, ale... odpowiedz na swoje pytania! Nie musisz na nowo wymyślać koła, bo rozwiązania zaspokajające Twoją dziecięcą ciekawość zwykle
znajdują się w materiałach do nauki.

* Lepiej zapamiętasz informacje, które wydają Ci się racjonalne, prawdziwe i zgodne ze zdrową logiką.

* Połącz na nowo przyswojone informacje z wiedzą, którą już masz. Wtedy łatwiej Ci będzie zakotwiczyć w pamięci świeżo poznane fakty.

* Zadawanie ciekawskich pytań i poszukiwanie odpowiedzi nie wydłuży zbytnio czasu nauki, a w ten sposób zdobędziesz wiedzę, która zostanie z Tobą na dłużej.

* Nie popłyń zbyt daleko i nie przeładuj się dodatkową wiedzą. Trzymaj się głównych wątków, których masz się uczyć. To one są bazą. Pozostałe informacje 
mają jedynie wspomagać to, co chcesz przyswoić na dłużej.

## Metoda terminatora

* Wcielaj w życie rzeczy, o których się uczysz, czyli od razu zamieniaj teorię w praktykę. To bardzo pomaga w zapamiętywaniu, bo wzmacnia ślad 
nowej wiedzy w pamięci.

* Nie musisz idealnie odwzorowywać teorii w praktyce. Często wystarczy jedynie odpowiednie symulowanie jakiejś czynności, np. udawanie prowadzenia
samochodu przy rozwiązywaniu testów na kolejność ruchu na skrzyżowaniach.

* Pamiętaj, że nie chodzi o nauczenie się jakiegoś praktycznego działania. Ono tylko i aż służy teorii.

* Zadbaj, aby to, co odwzorowujesz, fizycznie odnosiło się bezpośrednio do materiału, który chcesz przyswoić.

* Metodą terminatora da się uatrakcyjnić nawet wyjątkowo nudne informacje, których się uczymy.

## Metoda testu zderzeniowego

* Sprawdź swoją wiedzę prostymi testami o małą stawkę. Takie sprawdziany badacze uznają za jedną z najskuteczniejszych technik nauki, choć wciąż 
za rzadko się ją stosuje.

* Wysiłek umysłowy związany z próbą przypomnienia sobie poprawnej odpowiedzi i wyciąganie jej z odmętów pamięci to podstawa dobroczynnego 
działania testów. Informacje, które zdobyliśmy w ten sposób, utrwalają się naprawdę silnie.

* Najlepszy test to prosty test. Nie wymyślaj skomplikowanego systemu, ale zwyczajnie postaw sobie podstawowe pytania lub wypisz w ciągu kilku 
minut wszystko, co wiesz na dany temat.

* Zamiast kolejny raz czytać biernie jakiś tekst, sprawdź, ile z niego pamiętasz. W ten sposób nauczysz się dużo więcej.

* Aby osiągać korzyści z samodzielnego sprawdzania swojej wiedzy, nie musisz nawet podać właściwej odpowiedzi!

* Co więcej, sprawdź się... zanim jeszcze zaczniesz naukę. W ten sposób dowiesz się, na co zwrócić szczególną uwagę.

* Ucz się na swoich pomyłkach, nie próbuj im na siłę zapobiegać.

## Metoda fiszek

* Zweryfikuj swoją wiedzę za pomocą fiszek - to stara metoda, która nie ma daty przydatności. Stanowi prosty sprawdzian bez stresu i oszukiwania. 

* Fiszka to zwykły kartonik, na którym na jednej stronie napisane jest zadanie lub pytanie, a na drugiej widnieje odpowiedź. Przeczytaj polecenie, spróbuj 
znaleźć właściwe rozwiązanie i sprawdź, czy masz rację!

* W nauce z fiszkami pomaga pudełko z pięcioma przegródkami. Po poprawnej odpowiedzi przenieś fiszkę do następnej przegrody, aż powtórzysz każdą informację 
co najmniej pięć razy.

* Dlaczego tyle? Nie wystarczy Ci jedna trafna odpowiedź. Musisz po czasie sprawdzić, czy faktycznie wciąż pamiętasz właściwe rozwiązanie. W ten sposób 
unikniesz pułapki pozorów posiadania wiedzy.

* Fiszki pozwolą Ci skupić uwagę na rzeczach, z którymi masz większy problem. Po prostu powtarzasz je dużo częściej. Do momentu gdy nie opuszczą 
ostatniej przegródki.

* Daj sobie chwilę przerwy i nie zamień się w fiszkowego narkomana. Skorzystaj z dobrodziejstwa, które w nauce daje Ci zapominanie.

## Metoda tancerki

* Mądrze rozłożona w czasie nauka to nie to samo co bliżej niesprecyzowany nakaz *systematycznego uczenia się*, powtarzany przez wielu.

* Rozproszenie powtórek w czasie pozwoli Ci zapamiętać na znacznie dłużej, nawet przez całe życie.

* Twoim sprzymierzeńcem paradoksalnie jest także... zapominanie. Planuj naukę tak, aby przy następnej sesji nieco się wysilić i musieć przypomnieć sobie to, 
co ostatnio było przerabiane.

* Nie ma jednej odpowiedzi na pytanie, jak długo powinny być przerwy między sesjami nauki. Musisz dać sobie chwilę na zapomnienie, aby w kolejnej sesji 
zapisać informacje w pamięci na dłużej. Sprawdź, jaki oddech między ćwiczeniami jest dla Ciebie najlepszy. 

* Rozproszenie nauki na wiele dni wcale nie zabierze Ci więcej czasu niż kucie na blachę w jednym momencie, najczęściej na ostatnią chwilę. 
Stanie się wręcz przeciwnie - zaoszczędzisz w ten sposób cenne minuty, które wykorzystasz, jak tylko zechcesz!

* Uczenie się tuż przed sprawdzianem wiedzy (test, egzamin, prezentacja) to ostatnia deska ratunku, której jednak musisz się wystrzegać. Jest to 
zwyczajnie mało efektywna metoda, przy której wiedza wychodzi z głowy jeszcze szybciej, niż tam weszła.

* Rozpraszając w czasie uczenie się, eliminujesz złudne poczucie posiadania wiedzy, które wynika z bycia na świeżo z materiałami. Mamy niesłychaną 
zdolność dod przeceniania swoich możliwości i stanu wiedzy.

* Dzięki tej metodzie pogodzisz naukę z obowiązkami życia codziennego i pracą.

## Metoda zmiany miejsca

* Zmieniaj okoliczności, w których się uczysz. Oklepana zasada stałego i cichego miejsca nauki nie znajduje oparcia w rzetelnych pracach naukowych.

* Różnorodność miejsc do nauki tworzy dodatkowe miejsce w pamięci, o które może się zahaczyć przyswajana informacja.

* Nie musisz rzucać wszystkiego i jechać się uczyć w Bieszczady. Wystarczy nawet drobna zmiana, np. nauka raz w pokoju, raz na balkonie, 
a innym razem w parku.

* Badacze wciąż się spierają, czy akompaniament muzyczny przeszkadza, czy pomaga w nauce. Sprawdź, co najlepiej sprawdza się w Twoim przypadku.

## Metoda papugi

* Bierne kilkukrotne czytanie jednego materiału do nauki to zdecydowanie najmniej efektywna strategia uczenia się. Oszczędzaj czas i jej nie stosuj!

* Mimo to wielokrotne czytanie tego samego tekstu jest ciągle najpopularniejszą metodą nauki na świecie. Co gorsza, często jedyną w arsenale młodszych i 
dorosłych uczniów. Jej popularność wynika z rozbrajającej wręcz prostoty.

* 10-, 100- lub 1000- krotne zapoznanie się z jakąś informacją nie zagwarantuje Ci zachowania szczegółów w pamięci na długi czas.

* Powtórki są jednak niezbędne przy nauce. Każdą kolejną sesje nauki traktuj jako okazję do nowego spojrzenia na przyswajane treści. Zaskakuj swój mózg! 
Wtedy dużo łatwiej będzie Ci się do niego włamać.

* Aby głębiej wgryźć się w sam tekst, który czytasz, możesz opracować jego najważniejsze punkty, przeredagować go, znaleźć przykłady lub wyjątki, stworzyć 
grafiki itd. Korzystaj ze swoich pokładów kreatywności!

* Twoje skuteczne uczenie się jest nierozerwalnie związane z tym, jak głęboko przetwarzasz informacje. Zamiast kolejnego przeczytania tych samych materiałów 
zwyczajnie zastosuj inną metodą opisaną w tej książce.

## Metoda majstersztyku

* Stwórz mistrzowskie dzieło, które będzie Twoim opracowaniem materiału do nauki. Nie posiłkuj się pracą innych - to nieefektywne; zaangażuj własne zasoby.

* Znacznie lepiej zapamiętasz treści, które zorganizujesz i przetworzysz na własną rękę. Pobudzisz w ten sposób skojarzenia między poszczególnymi elementami 
materiałów do nauki.

* Nie ograniczaj się tylko do podkreślania lub zakreślania zdań w książce. To na dłuższą metę niewiele pomaga. Im więcej zrobisz i głębiej przetworzysz 
przyswajane informacje, tym lepiej.

* Kluczowe znaczenie ma jakość tak wyprodukowanych materiałów. Staraj się, aby była to prawdziwa esencja kodowanych treści nastawiona na najważniejsze kwestie.

* W nauce pomoże Ci także odniesienie tych treści do własnych doświadczeń. Postaraj się skojarzyć materiały do nauki z pamiętanymi sytuacjami z Twojego życia.

* Przy tworzeniu majstersztyku wykorzystaj materiały graficzne. Mogą to być na przykład mapy myśli:globe_with_meridians:, strzałki:twisted_rightwards_arrows:, 
rysunki:bank:, kolory:art: itd.:shipit:. Nie liczy się poziom artystyczny.

## Metoda króla boksu:neckbeard:

* Ludzie lubią się uczyć blokowo - układają sobie materiały, powtarzają poszczególne części aż do skutku i dopiero wtedy przechodzą do kolejnego zagadnienia. 
Takie podejście nie jest najskuteczniejsze oraz daje złudne poczucie biegłości i bycia w ciągu nauki.

* Znacznie lepiej działa przeplatanie ćwiczeń z różnych działów. Zamiast przechodzić przez wszystkie elementy składowe jakiegoś zagadnienia, zwyczajnie 
wymieszaj ich kolejność. Kto Ci zabroni ćwiczyć jak Muhammad Ali?

* Przemieszanie materiału sprawi, że Twój mózg będzie zmuszony do pracy na wysokich obrotach. To dla niego bardzo dobre!

* Rozsądnie utrudniaj sobie naukę. Doprowadź do sytuacji, w której mózg się nieco zmęczy. Taki zwiększony wysiłek nie jest wrogiem, wręcz przeciwnie - jednym z 
najważniejszych elementów długotrwałego zapamiętywania.

* Mimo dowodów na skuteczność mieszania ćwiczeń i materiałów do nauki większości uczniów wciąż takie przyswajanie wiedzy wydaje się nieintuicyjne 
i niewłaściwe. Nie bądź jak większość uczniów! Gdy sprawdzisz to na własną rękę, możesz się zdziwić jak skutecznie to działa.

* *Walka jest wygrana lub przegrana z dala od wszystkich świadków. Za kulisami, w sali treningowej i na całej ścieżce przygotowań.*

* *Jeśli można było zrobić penicylinę ze spleśniałego chleba, to z ciebie też na pewno da się coś zrobić.*

## Metoda walenia

* Zdecydowana większość uczniów wierzy, że notowanie jest ważne dla skutecznej nauki. Słusznie! Notuj, ale nie rób tego bezmyślnie i zbyt nadgorliwie. 
Napisanie kolejnej książki na podstawie wykładu nie ma żadnego sensu i nie daje większych efektów.

* Najlepiej na egzaminach radzą sobie ci notujący, którzy podsumowują i parafrazują to, co usłyszą. Przefiltruj więc zasłyszane słowa i zamień czyjeś myśli 
na własne.

* Wykorzystaj notatki dla wyłapywania kluczowych niuansów. Szczególnie skup się na związkach między przekazywanymi informacjami, na analogiach, przykładach 
i spostrzeżeniach nauczyciela. To one poszerzają treści z podręcznika i ułatwiają ci naukę. 

* Nie wyrobisz się z notowaniem wszystkiego, co usłyszysz na wykładzie lub prezentacji. Dlatego nawet nie próbuj zapisywać treści słowo w słowo. 

* Nie musisz mieć przepięknych notatek. Ważne, aby łatwo ci było się w nich odnaleźć. Dostosuj formę do swoich preferencji - nieważne, czy lubisz pisać krzywo, 
z góry na dół lub notujesz w formie obrazków. 

* Wróć do notatek wkrótce po zakończeniu słuchania wykładu. Wtedy masz szansę uzupełnić je o dodatkowe przemyślenia. To kluczowa zasada, a często bywa pomijana.

* Dobrym sposobem notowania jest metoda Cornella. Łatwo ją zastosować, a pozwoli ci na wypisanie wskazówek, kluczowych pojęć i krótkich podsumowań z 
zasłyszanego wywodu.

* Nie można jednoznacznie rozstrzygnąć, czy lepsze są notatki na komputerze, czy na papierze. Najlepszy sposób na notatki to.. twój sposób, czyli ten, 
z którym się dobrze czujesz!

## Metoda pałacu pamięci

* Mnemotechniki to sztuczki pamięciowe, które ułatwiają zapamiętywanie różnych wiadomości.

* Pomyśl o doskonale znanym sobie miejscu, w którym bez problemu się odnajdujesz - np. w domu rodzinnym. W kolejnych pomieszczeniach umieszczaj przedmioty 
kojarzące się z informacjami, które chcesz zapamiętać. W ten sposób stworzysz własny pałac pamięci.

* zapamiętywanie: 93,1% pałac pamięci - 81% wielokrotne czytanie

* Korzystaj z jak najbardziej przesadzonych, wyolbrzymionych, zabawnych lub nawet oburzających skojarzeń. Takie łatwiej zapadną ci w pamięć w porównaniu z 
"grzecznymi" pokojami w pałacu. 

* Uważaj na skojarzenia, które mogą sprowadzić cię na manowce. Korzystaj z takich, które są najbardziej jednoznaczne.

* zapamiętywanie: 72% skojarzenia - 46% wielokrotne czytanie

## Metoda immersji

* Dysponujesz pamięcią jawną i utajoną. Z tej drugiej też możesz skorzystać w nauce, nawet gdy nie masz do niej świadomego dostępu. Ba, widzisz już jej 
efekty, czytając tę książkę napisaną przecież w języku polskim!

* Rozróżnij dwa kluczowe pojęcia - immersja, czyli częściowe zanurzenie np. w przyswajanym języku obcym oraz submersja, czyli całkowite zanurzenie.

* Wbrew pozorom to częściowe zanurzenie (immersja) najczęściej daje lepsze rezultaty w nauce niż całkowite zanurzenie (submersja). To efekt mniejszego stresu 
oraz braku frustracji. Nie rzucaj się na zbyt głębokie wody, jeśli nie wiesz jeszcze, jak pływać. 

* Aby nauczyć się obcego języka, wcale nie musisz wjeżdżać do kraju, w którym się go używa. Skuteczna, często nawet z lepszymi rezultatami, będzie także nauka 
w domu, gdy odpowiednio otoczysz się obcojęzycznymi bodźcami. 

* Nauka języka obcego u dorosłych przebiega inaczej niż uczenie się mowy ojczystej w dzieciństwie. Zastosuj bardziej "dojrzałe" metody oparte na świadomości 
uczonego języka.

## Metoda nauczyciela

* Ucz się z myślą, że w następnym kroku musisz przekazać komuś zdobytą wiedzę. W ten sposób dużo skuteczniej kodujesz informacje.

* Podobnie dzieje się, gdy w rzeczywistości wykładasz innej osobie jakieś informacje. Możliwe, że wtedy uczysz się nawet lepiej niż osoba, która Cię słucha!

* Korzystaj z tej metody także wtedy, gdy uczysz się na własną rękę. Wtedy zwyczajnie na głos wypowiadaj wyjaśnienia, powiązania z innymi informacjami 
czy swoje spostrzeżenia.

* Analizuj i opisuj (także na głos) to, w jaki sposób zostało rozwiązane prawidłowo jakieś zadanie. W podobny sposób zbadaj, gdzie w innym przykładzie został 
popełniony błąd.

* Bądź nauczycielem dla siebie i innych! Niezależnie od tego czy uczysz się w samotności czy w grupie.

* "Przy czym takie lekcje wzmagają naszą koncentrację i są piekielnie skuteczne, jak dobre tabletki na zaparcia - przeczyszczają, nie przerywając snu." - wat

## Bottom line

* Należy raz na zawsze skończyć z niedziałającymi metodami, które stosujemy z przyzwyczajenia.

* Dobrze rozróżnić metody nauki na trudne dla nas i trudne dla naszego mózgu. Warto dobierać te drugie, by nauka była przyjemniejsza.

 | Metoda odpoczynku			| Spadek ogólnego napięcia |
 |:----------------------------:|:------------------------:|
 | Czytanie przez 6 min  		| 68%			  		   |
 | Słuchanie ulubionej muzyki 	| 61%			  		   |
 | Kubek herbaty				| 54%			  		   |
 | Spacer						| 42%			  		   |
 | Granie na komputerze			| 21%			  		   |

* Sen porządkuje nabytą wiedzę, odsiewa śmieci i poprawia jakość wykonywanej czynności o ok. 20% (eksperyment z wystukiwaniem palcami sekwencji 41324)

